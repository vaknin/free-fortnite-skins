
# סקינים חינם לפורטנייט? לא בדיוק...
### מה קרה פה עכשיו?
לחצתם על לינק שאתם לא מכירים את מקורו או תוכנו, ובעצם נחשפתם לפישינג. 
אל דאגה, זהו אינו פישינג זדוני, ולא יקרה כלום למחשב או למכשיר הנייד שלכם, אולם, זה יכול היה לקרות בקלות.

### מה זה פישינג?
באבטחת מידע, דִּיּוּג או פישינג (באנגלית: Phishing) הוא ניסיון לגנבת מידע רגיש על ידי התחזות ברשת האינטרנט. המידע עשוי להיות, בין היתר, שמות משתמש וסיסמאות או פרטים פיננסיים. פישינג מתבצע באמצעות התחזות לגורם לגיטימי המעוניין לקבל את המידע. לרוב שולח הגורם המתחזה הודעת מסר מיידי או דואר אלקטרוני בשם אתר אינטרנט מוכר, בה מתבקש המשתמש ללחוץ על קישור. לאחר לחיצה על הקישור מגיע המשתמש לאתר מזויף בו הוא מתבקש להכניס את הפרטים אותם מבקש המתחזה לגנוב.

### איך להמנע מפישינג
* אל תעבירו בדואר אלקטרוני או בכל דרך אחרת מידע אישי, הכולל פרטים אישיים כמו מספר תעודת זהות, מספר חשבון בנק, מספר כרטיס אשראי, סיסמה וקוד משתמש.

* מחקו הודעת דוא"ל המגיעה ממקור לא ידוע. אל תלחצו על קישור הנראה לכם חשוד!

* השתמשו בתוכנת אנטי וירוס לסריקת וירוסים במחשבים  האישים.

* אל תיכנסו  לחשבון הבנק שלכם  באמצעות קישורים המועברים בהודעות דואר אלקטרוני. הקלידו ידנית את כתובת הבנק.

* אף בנק לא יבקש ממך להשיב על הדוא"ל בצירוף פרטיך האישיים, לאימות נתונים כביכול,  כמו קוד משתמש או סיסמה. על תגיבו לסוג זה של פניות.

* כדאי לחשוב פעמיים לפני הזנת כתובת הדואר האלקטרוני שלך באינטרנט: אתרים שונים מבקשים מהגולשים למסור את כתובת הדואר האלקטרוני שלהם, לצורכי גלישה, רישום ולצרכים אחרים. אנו ממליצים להזין את כתובת הדואר האלקטרוני שלך רק באתרים שבהם אין חשש שייעשה בה שימוש לרעה.

* יידעו את הבנק  אם אתם חושדים כי נתתם את פרטי החשבון לגורמים שאינם מורשים.

* החליפו את שם המשתמש והסיסמה בבנק לעתים קרובות.